---
title: Ladok
weight: 22
---

[Ladok][ladok-wp] är det system som högskolor och universitet (däribland Uppsala
universitet) använder för dokumentation av kursregistreringar och
studieresultat. I Ladok samlas alla dina resultat från olika kurser.

[ladok-wp]: https://sv.wikipedia.org/wiki/LADOK

## Hitta till Ladok

Du kan komma till Ladok genom att gå in i [Studium](../studium) och öppna vilken kurs som helst,
sen klicka på Ladok för studenter längst ner till vänster i navigeringen.
Du kan också besöka [student.ladok.se](https://www.student.ladok.se/) direkt.

![](/images/2024/studenttjanster/ladok/shortcut_to_ladok_from_studium_20210811.png)

## Navigering i Ladok

När du är inne i Ladok
möts du av följande navigeringsrad.

![](/images/2024/studenttjanster/ladok/navigationssida_ladok_20210811.png)

## Kontrollera din kontaktinformation 

Det är **mycket viktigt** att du besöker **Mina uppgifter** och **kontrollerar** att den **kontaktinformation** som finns där **är korrekt**. Det är ditt ansvar att du uppger korrekt kontaktinformation här. 

## Startsidan

På startsidan hittar du kurserna du läser denna termin. Här **registrerar** du dig på kurserna du har ansökt genom antagning.se. 
Det är väldigt viktigt att du registrerar dig på kurserna efter att du har blivit antagen, annars får du inte tillgång till kursmaterialet. 
Från startsidan kan du också klicka på kursernas namn för att se mer information om kursen, som bl.a. takt och ingående delar.

## Min utbildning

Under **Min utbildning** kan du hitta alla kurser du läser just nu, kurser du kommer läsa senare i år och kurser du har läst tidigare. Du kan lätt navigera genom att trycka på navigationsknapparna i toppen.

![](/images/2024/studenttjanster/ladok/navigationssida_ladok_min_utbildning_20210811.png)

## Intyg

Under **Intyg** kan du beställa intyg som styrker att du studerar eller intyg
som visar dina betyg. Intyg kan vara nödvändiga att visa upp då du exempelvis
söker bostad eller jobb. 

## Examen och bevis

Under **Examen och bevis** kan du beställa examensbevis när du läst alla
kurser som krävs.
