---
title: OneDrive
weight: 5
---

Istället för att lagra dina filer lokalt på en av universitetets 
datorer bör du alltid använda dig av OneDrive. Med OneDrive kan du lagra
personliga filer på ett ställe, dela dem med andra och nå dem från alla enheter
som är anslutna till Internet.

Med OneDrive kan du arbeta på en av universitetets dator, spara en fil i
OneDrive och senare komma åt den i OneDrive från din privata dator. 

## Utforskaren

Bland ikonerna i aktivitetsfältet hittar du **utforskaren**. 

![](/images/2024/studenttjanster/windows/taskbar-explorer.png)

När du klickar på ikonen för utforskaren öppnas ett nytt fönster. 

![](/images/2024/studenttjanster/windows/file-explorer-1.png)

## Aktivera OneDrive

Klicka på **OneDrive** i utforskaren. 

![](/images/2024/studenttjanster/windows/explorer-onedrive.png)

Du kommer nu behöva ange din e-postadress på formen
`fornamn.efternamn.1234@student.uu.se`. 

![](/images/2024/studenttjanster/windows/onedrive-setup.png)

Tryck sedan på **Sign in**. Innan du kan använda OneDrive måste du logga in med
hjälp av ditt [Studentkonto](../preparation/#studentkonto) och
[MFA](microsoft/#aktivera-multifaktorautentisering-mfa) på din mobiltelefon.

När du loggat in första gången dyker följande fönster upp. 

![](/images/2024/studenttjanster/windows/onedrive-setup-2.png)

Du kan trycka **Next** några gånger för att lära dig mer om OneDrive eller så
kan du stänga detta fönster. 

## Testa att använda OneDrive

Tryck på **Windowstangenten** och sök efter **Notepad** för att starta detta
program och skriv in lite text. 

![](/images/2024/studenttjanster/windows/my-first-file-1.png?width=600px)

Tryck på **File** i menyn och sedan på **Save As...**.

![](/images/2024/studenttjanster/windows/my-first-file-2.png?width=600px)

Nu öppnas **Utforskaren**. Klicka först på **OneDrive** och sedan på **New
folder** för att skapa en ny mapp i OneDrive. 

![](/images/2024/studenttjanster/windows/my-first-file-3.png)

Ge den nya mappen ett namn, till exempel **Min första mapp**. I fältet **File
name** anger du sedan namnet på den nya filen, till exempel **min-nya-fil.txt**.

![](/images/2024/studenttjanster/windows/my-first-file-4.png)

Klicka på **Open**. 

![](/images/2024/studenttjanster/windows/my-first-file-5.png)

Klicka på **Save**. Nu har du sparat filen i den nya mappen på OneDrive. 

![](/images/2024/studenttjanster/windows/my-first-file-6.png)

Den nya filen lagras nu i mappen **Min första mapp** i **OneDrive** och du
kommer åt den via OneDrive på alla datorer som är anslutna till internet, till
exempel din privata dator med Windows. 

## OneDrive på din plattform

Om du använder Windows 10 eller Windows 11 finns OneDrive redan installerat. Förutom att OneDrive funkar i Windows kan du [ladda hem][download] OneDrive till macOS, iOS
och Android.  

[download]: https://www.microsoft.com/sv-se/microsoft-365/onedrive/download

## Kom åt OneDrive från webbläsaren

Förutom att aktivera OneDrive i utforskaren på en dator med Windows kan du komma
åt dina filer i OneDrive direkt i en webbläsare genom att logga in i OneDrive
[här][live].

[live]: https://onedrive.live.com/login/

## Lär dig mer om OneDrive

Lär dig mer om OneDrive [här][more]. 

[more]: https://support.microsoft.com/en-us/onedrive




