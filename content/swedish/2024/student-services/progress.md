---
title: Resultat och delresultat
weight: 25
---

I [Ladok](../ladok) syns endast resultat som examinator för kursen har
rapporterat in, d.v.s. betyg på delmoment av kurs samt slutbetyg på avslutat
kurs.

## I Ladok består en kurs av moduler

I [Ladok](../ladok) syns dina resultat endast när du är helt klar med allt som
krävs för att få ett betyg på ett delmoment på en kurs. I Ladok kallas varje
sådant delmoment för **modul**. Till varje modul hör en modulkod och ett visst
antal högskolepoäng. Vanligen samlas flera uppgifter ihop under en och samma
modul. För att få betyg och högskolepoäng för modulen måste du bli godkänd på
alla uppgifter som hör till modulen. För att bli godkänd på en kurs måste du bli
godkänd på alla kursens moduler.

{{% notice style="warning" title="Moduler i Studium" %}}

Det sätt som finns i [Studium](../studium) att organisera innehåll kallas också
för moduler. De moduler som en lärare skapar i Studium har inte något att göra
med moduler i Ladok, de råkar bara heta moduler både i Studium och Ladok. Vissa
lärare organiserar sina kurser i Studium helt utifrån modulerna i Ladok och
vissa gör det inte.  

{{% /notice %}}


## Status på inlämnade uppgifter 

En modul Ladok består vanligen av en eller flera uppgifter eller andra
examinerande moment som på något sätt hör ihop. Status för respektive inlämnad
uppgift eller moment under en kurs aktiva period hittar du i stället på kursens
sida i [Studium](../studium).

## Bedömning och omdömen i Studium

I [Studium](../studium) kallas resultat på uppgifter och andra obligatoriska
kursmoment för **bedömning** och **omdömen**.
