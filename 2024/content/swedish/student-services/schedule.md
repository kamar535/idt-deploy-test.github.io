---
title: Schema 
weight: 9
---

Du hittar enklast ditt schema genom att logga in på studium, gå in på en av din kurser, vilken som helst, och
trycka på schema. 

![](/images/studenttjanster/schedule/OpenSchedule1.png)

I menyn till vänster kan du sedan välja "Visa schema för alla dina 
kurser i Studium"

![](/images/studenttjanster/schedule/OpenSchedule2.png)

Du får då upp ditt schema för alla kurser du är registrerad på i Studium.

![](/images/studenttjanster/schedule/OpenSchedule3.png)

### Prenumerera på ditt schema

Många studenter väljer att prenumerera på sina scheman i sina kalender-appar. Många tycker det är smidigare 
att överblicka och gör det enklare att planera. En annan fördel är att om Studium/TimeEdit skulle ligga nere
så har du fortfarande tillgång till ditt schema (detta sker dock *mycket* sällan).

För att prenumerera på schemat börja med att ändra på start- och slutdatumet uppe till vänster, 
oftast planeras ditt schema en termin åt gången så ett tips är att välja hela terminen. Sedan trycker du på prenumerera-knappen till höger och kopierar länken.

![](/images/studenttjanster/studium/subscribe_to_schedule.gif)

Observera att ibland kan tider och klassrum ändras och inte uppdateras direkt genom din prenumeration,
 det är därför viktigt att regelbundet kontrollera TimeEdit så att din information stämmer. Kalender prenumerationer
uppdateras oftast någon gång om dagen.

Det är inte helt uppenbart hur man prenumererar via [Google Kalender](https://calendar.google.com); du når
alternativet genom att klicka på plustecknet för "Andra kalendrar", följt av "Från webbadress". På sidan som dyker upp kopierar du länken för schemat i iCal-format från TimeEdit (under fliken prenumerera och kopierar länkadressen, se slutet av animationen ovan).

![](/images/studenttjanster/googlecal.gif)

Att lägga in schemat på Google Kalender är troligen det bästa sättet att synkronisera schemat med Android-telefoner. Detta måste dock göras från en dator.

### Andra metoder att hitta scheman

Det går också att söka upp schemat för exempelvis en kurs eller en klass. Detta
kan göras genom att besöka [www.uu.se](https://www.uu.se), klicka på **Student** (1).

![](/images/studenttjanster/schedule/uu-se-student.png?width=666px)

Om du redan är inne i Studium kan du gå via **UU Student** i menyn. 

![](/images/studenttjanster/schedule/studium-menu-uu-student.png?width=222px)

Båda alternativen (1) och (2) ovan tar dig till [student-ingången][uu-student]
vid Uppsala universitet. 

[uu-student]: https://www2.uu.se/student/

![](/images/studenttjanster/schedule/uu-student-login.png?width=666px)

Efter att du loggat in (3) skrollar du ner tills du ser en ruta med ditt namn
(till exempel Anna Andersson) högst upp (4). 

![](/images/studenttjanster/schedule/your-name-box.png?width=444px)

Klicka på [Mitt schema][my-schedule] (5). Nu kommer du till en ny sida.

![](/images/studenttjanster/schedule/student-schedule.png?width=666px)

Klicka på länken [Du kan söka ut ett schema][student-search] (6). Du kommer nu
till schemasystemet [TimeEdit][TimeEdit].

[TimeEdit]: https://cloud.timeedit.net/uu/web/schema/

![](/images/studenttjanster/schedule/time-edit-search-schedule.png?width=444px)

Klicka på [Schema][TimeEditSearch] (7) för att söka ut ett schema. Du får nu upp
en sökruta där du kan söka upp det schema du är intresserad av.


[TimeEditSearch]: https://cloud.timeedit.net/uu/web/schema/ri1Q5006.html

[student-search]: https://cloud.timeedit.net/uu/web/schema/


[my-schedule]: https://www2.uu.se/student/schema

![](/images/studenttjanster/schedule/timeedit_search.png)

Ett tips om du är på campus och skulle vilja använda ett klassrum är att kolla schemat, då ser du hur länge klassrummet är tillgängligt.

[timeedit]: https://cloud.timeedit.net/uu/web/schema/
