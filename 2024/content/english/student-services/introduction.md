---
title: Introduktion
draft: true
weight: 10
---

{{% notice style="info" title="Studentkonto" %}}

Du bör redan ha fått information om hur du aktiverar ditt studentkonto
tillsammans med ditt antagningsbesked. 

Om du har blivit antagen för studier vid Uppsala universitet men ännu inte
aktiverat ditt studentkonto kan du göra det
[här](https://konto.weblogin.uu.se/). 
Det finns ett [antal sätt](http://akka.uadm.uu.se/engangskod/) att logga in på
aktiveringssidan.

{{% /notice %}}


## Studium och Studentportalen

[Studium][studium] är den [lärplattform][lärplattform-wp] som kommer ersätta
[Studentportalen][studentportalen] vid Uppsala universitet. I Studium och
Studentportalen hittar du kurshemsidor där lärare lägger upp kursinformation och
där du som student kan lämna in uppgifter och se delresultat på olika
kursmoment. Under en övergångsperiod kan det hända att vissa kurser fortsätter
använda Studentportalen medan andra redan gått över till Studium.  


[studium]: http://studium.uu.se
[studentportalen]: https://studentportalen.uu.se
[lärplattform-wp]: https://sv.wikipedia.org/wiki/L%C3%A4rplattform

## Studium 

Besök [studium.uu.se][studium] och klicka på **Logga in** för att logga in i
Studium med ditt Studentkonto och lösenord A. . 

<img src="/images/studenttjanster/studium/studium-login.gif">

### Lär dig mer om Studium

När du loggar in i Studium som ny student bör du se följande meddelande. 

<img src="/images/studenttjanster/studium/ny-i-studium.png"/>

Klicka på länken [Studium studentresurs][studentresurs] om du vill lära dig mer
om Studium. 

[studentresurs]: https://uppsala.instructure.com/courses/16240

### Dina kurser i Studium 

Till vänster ser du en meny i form av en kolumn med ikoner. Klicka på
**Kurser**. 


<img src="/images/studenttjanster/studium/meny-kurser.png"/>

I tabellen nedan ser du vilka utbildningar som använder Studium
för sin introduktionskurs. Om du går ett av dessa program bör du alltså hitta
din introduktionskurs under **Kurser** i menyn till vänster. 

| Program   | Kurskod  | Introduktionskurs                                  | Lärplattform    |
| :-----:   | :------: | ----                                               | ----            |
| E/EI      | 1TE705   | Introduktion till elektroteknik                    | Studentportalen |
| ES        | TN0353   | Introduktion till energisystem                     | Canvas (SLU)    |
| F         | 1TE609   | Introduktion till teknisk fysik                    | Studium         |
| I         | 1TS301   | Industriell ekonomi I - företagets funktioner (SP) | Studium         |
| IT/KandDv | 1DT051   | Introduktion till informationsteknologi            | Studium?        |
| Q         | 1TE610   | Introduktion till materialvetenskap                | Studium         |
| W         | 1TV000   | Introduktion till miljö- och vattenteknik          | Studium         |

Det kan även hända
att du läser andra kurser som använder Studium och då kommer även dessa att
visas. 


{{% notice style="warning" title="Canvas för ES och Studentportlen för F" %}}

Introduktionskursen för **ES** ges av [SLU][slu] och inte av [Uppsala universitet][uu].
SLU använder sig av Canvas vilket är samma system som Studium är byggt på. Om du
läser **ES** loggar du in i Canvas [här][slu-canvas].

[slu]: https://www.slu.se
[uu]: https://www.uu.se
[slu-canvas]: https://student.slu.se/studier/utbildningssystem/canvas-login/

Introduktionskursen för **F** använder sig av [Studentportalen][studentportalen] i stället för
Studium. 

[studentportalen]: Introduktionskursen

{{% /notice %}}

## Studentportalen

[Studentportalen][studentportalen] används fortfarande under en övergånsperiod
av många kurser. Målet är att alla kurser skall gå över helt till Studium. I
Studentportalen kan du förutom att hitta kursinformation, hitta ditt schema,
lämna in uppgifter och se status (rättning) på inlämnade uppgifter. I
studentportalen kan lärare även dela in studenter i grupper och mycket mer. På
Studentportalen hittar du även andra viktiga tjänster och nyheter från
universitetet och dess institutioner.

För att få tillgång till Studentportalen behöver du ett [aktiverat
studentkonto](../../preparation).

### Logga in

För att logga in navigerar du till [Studentportalen](https://studentportalen.uu.se) och klickar på "Logga in" i det övre högra
hörnet. Det dyker då upp en inloggningssida där du skriver in dina
användaruppgifter.

{{< figure src="/images/studenttjanster/test1.gif" title="Inloggning i Studentportalen." >}}

### Startsidan
Efter att du loggat in på Studentportalen möts du av startsidan. Från navigeringsraden kommer du åt olika delar av Studentportalen (som du ser är "**Start**" markerad när du nu är på startsidan). 

{{< figure src="/images/studenttjanster/sp-navbar.png" title="Navigeringsraden i Studentportalen." >}}

I mitten av startsidan finner du de program och kurser du är registrerad på denna termin. Dessa går att klicka på för att se bl.a. nyheter och information om programmet respektive kursmaterial för kurserna. Kurser du kan registrera dig på syns också här. 

På höger sida återfinns en väldigt **viktig** area vid namn "Senaste händelserna". Här dyker nya meddelanden upp om t.ex. en föreläsare laddar upp en ny fil i ett kursmaterial eller om du har fått en inlämningsuppgift rättad. Det är därför viktigt att hålla koll här, så att du inte missar något som händer.

På vänster sida finner du meddelanden från de institutioner på universitetet som är aktuella för dig. Under dessa hittar du mer allmäna nyheter från universitetet i stort.

Längre ner på sidan kan du söka efter kurser och program (även från tidigare och framtida terminer), vilket kan vara användbart om du av någon anledning vill kolla upp ett tidigare eller framtida kurstillfälle.

{{% notice style="warning" title="Att söka upp gamla kurstillfällen" %}}

Tänk på att allt material för kurser inte alltid är publikt. Du kan således ofta inte se material för kurser/kurstillfällen som du själv inte är registrerad på.

{{% /notice %}}

### Mina studier
Om du klickar på "**Mina studier**" når du länkar till kurshemsidor för alla kurser du är antagen till och är eller har varit registrerad på. Dessa har bland annat filareor för
kursmaterial och, främst av allt, information om registrering.

De flesta kurser tillåter registrering via Studentportalen. Undantagen
informerar på samma sida hur registrering går till. Det går också att registrera och avregistrera sig på kurser i Ladok (se nedan).

### Ladok
Om du klickar på "**Mitt Ladok**" och sedan "Till Ladok" på sidan som då dyker upp kommer du till [*Ladok*](https://www.student.ladok.se/), systemet som högskolor och universitet (däribland Uppsala universitet) använder för dokumentation av kursregistreringar och studieresultat. 

{{< figure src="/images/studenttjanster/ladok-navbar.png" title="Navigeringsraden i Ladok." >}}

{{% notice style="warning" title="Kontrollera att allt stämmer!" %}}

Det är **mycket viktigt** att du besöker "**Mina uppgifter**" uppe till höger och **kontrollerar** att den **kontaktinformation** som finns där **är korrekt**! Det är ditt ansvar att ha kontaktinformation via vilken du kan nås!

{{% /notice %}}

Från flikarna i navigeringsraden kan du se aktuella kurser (kommande, pågående och oavslutade) under "**Aktuell utbildning**" och inrapporterade resultat för avklarade kurser under "**Avslutad utbildning**". 

Under "**Intyg**" kan du beställa intyg som styrker att du studerar eller intyg som visar dina betyg. Intyg kan vara nödvändiga att visa upp då du exempelvis söker bostad eller jobb. Längst ner på intyget finns en kontrollkod med vilken intygets giltighet kan bekräftas.



Under "**Ansök om**" kan du bland annat beställa examensbevis när du läst alla kurser som krävs och under "**Ärenden**" kan du se status på de bevis du ansökt om.



{{% notice style="info" title="Inrapporterade resultat och Framsteg" %}}

På Ladok syns endast resultat som examinator för kursen har rapporterat in, d.v.s. betyg på delmoment av kurs samt slutbetyg. Här syns dina resultat alltså endast när du är helt klar med allt som krävs för att få ett betyg i ett delmoment. 

Status för inlämnade uppgifter under en kurs aktiva period visas å andra sidan på kursens sida under "**Mina studier**". En sammanfattning av dessa för samtliga kurser du läst listas i "*Framsteg*" under "**Mina studier**" i Studentportalen.

{{% /notice %}}

#### Tentamensanmälan i Ladok
Du anmäler dig till tentamina genom att logga in i Ladok. Aktuella tentamensanmälningar syns på startsidan när de är aktuella. Det går också att klicka sig in på en kurs, sedan "Till kursen" högst upp och till sist "Resultat" för att anmäla sig. Här syns även övriga moment på kursen samt dina inrapporterade resultat för dessa.

Notera att anmälan **måste** ske senast 12 dagar innan tentamen, annars riskerar
du att förlora din plats. Eftersom du även kan ångra din anmälan (senast 12
dagar innan) är det generellt sett en god idé att anmäla sig så tidigt som
möjligt.

Några dagar före tentamen kommer du få ett e-postmeddelande med kvitto på tentamensanmälan,
förutsatt en sådan har gjorts. Det innehåller också tid och plats för tentamen, samt en anonymitetskod som du använder istället för ditt namn/personnummer på skrivningen.

Mer om tentamen, inkl. adresser till tentamenslokaler finns [här](https://www.uu.se/student/rattigheter/tentamen/).

{{% notice style="info" title="Inskannade tentor" %}}

Sedan några år tillbaka skannas alla tentor som skrivits inom den teknisk-naturvetenskapliga fakulteten (TekNat) vid Uppsala universitet. Detta innebär att du får tillbaka din rättade tenta digitalt (det finns fortfarande möjlighet att hämta ut tentan på papper). 

Dina skannade tentor nås via tjänsten [Min Tenta TekNat](https://mintentateknat.kvk.uu.se/myexam/). Skannade tentor ligger kvar på servern i två år.

{{% /notice %}}

### Schema
Under "**Mitt schema**" kan du se ditt schema samt prenumerera på det, eller ladda ner det
som fil. Du kan också ställa in hur schemat ska se ut, om du föredrar en viss
formatering.

{{< figure src="/images/studenttjanster/schedule.gif" >}}

Schemat kan också visas direkt i [*TimeEdit*](https://cloud.timeedit.net/uu/web/schema/), Uppsala universitets tjänst för schemaläggning.

Det är inte helt uppenbart hur man prenumererar via [Google Kalender](https://calendar.google.com); du når
alternativet genom att klicka på plustecknet för "Andra kalendrar", följt av "Från webbadress". På sidan som dyker upp kopierar du länken för schemat i iCal-format från Studentportalen eller TimeEdit (under fliken Export högerklickar du på iCal och kopierar länkadressen, se slutet av animationen ovan). 

{{< figure src="/images/studenttjanster/googlecal.gif" >}}

Att lägga in schemat på Google Kalender är troligen det bästa sättet att synkronisera schemat med Android-telefoner. Detta måste dock göras från en dator.

{{% notice style="warning" title="Mer specifika schemasökningar" %}}

Notera att schemat på Studentportalen visar *samtliga* undervisningstillfällen för de kurser du är registrerad på. Detta medför t.ex. att alla lektionsgrupper visas, även de som kanske inte är aktuella för just dig. Om du endast vill visa tillfällen för din klass/grupp måste du ändra i sökningen. Du kan förslagsvis göra denna sökning direkt i TimeEdit och bokmärka just den sidan i din webbläsare om du vill ha den lättåtkomlig, eller prenumerera på just den sökningen i ditt kalenderprogram.

{{% /notice %}}

Eftersom det är möjligt att Studentportalen/TimeEdit kan ligga nere vid olämpliga
tillfällen, är det en god idé att ha schemainformation
tillgänglig även på annat sätt (exempelvis via en prenumeration, eftersom
datan kopieras till din kalendertjänst när synkning sker).
Observera att tider och klassrum kan ändras; därför är det bra att
regelbundet stämma av med Studentportalen eller TimeEdit huruvida din information stämmer.
Vid prenumeration brukar dock detta inte vara ett problem, och det är mycket sällan dessa tjänster ligger nere.

#### Grupprum
Du bokar grupprum med hjälp av TimeEdit, på denna [länk](https://se.timeedit.net/web/uu/db1/wr_student/).
Gränssnittet är lite klurigt:

1. Logga in med ditt studentkonto.
2. I de flesta fall används grupprum för möte, då är det rimligt att försöka boka en
   viss tid.
3. Välj, i kalendern, datum och tid som passar er.
4. Ange område(n) som är lämpliga. ITC och Ångström är närmast. BMC tar ca 10
   minuter att gå till och är svår att hitta i, men en mycket bra nödlösning.
5. Välj ett lämpligt rum. Tyvärr är information om deras storlek ofta
   bristfällig, men samtliga ska ha rum för minst fyra personer.
6. Välj **99998** eller "**Webbokning student**" som kundnummer om det inte redan är ifyllt.
7. Fyll i information om vad rummet ska användas till och klicka på "Boka".
   
### E-post
Du har även en alldeles egen e-post-address som är kopplad till Outlook. För att komma åt din inkorg klickar du på brevikonen bredvid ditt namn högst upp till höger när du är inloggad på Studentportalen.

Det är starkt rekommenderat att koppla samman din nya e-post med den du använder dagligen så att meddelanden vidarebefordras. Det gör du i Outlook genom att gå till inställningsmenyn i övre högra hörnet och under "Dina appinställningar" klickar du på "E-post" och du bör få upp en meny på vänster sida. Välj "Vidarebefordran" och fyll i den e-postadress du vill koppla.
{{< figure src="/images/studenttjanster/e-post.png" >}}

Universitets anställda kommer använda denna för att skicka information till
dig. Dessutom kan du använda denna address för att verifiera att du är student.
Du kan hitta mer information [här](http://www.uu.se/student/it-for-studenter/e-post/").

{{% notice style="info" title="Kommunikation med lärare" %}}

När du skriver e-post till en lärare eller annan anställd på universitet är det några
saker som är bra att tänka på.

- Skriv en förklarande ämnesrubrik
    + Många anställda får hundratals meddelanden i veckan. En relevant rubrik
      bidrar till en överskådlig förståelse om vad ditt meddelande innebär och
      hjälper dem att hitta det igen.

- Var tydlig med vad du vill
    + Kontext för din fråga kan ofta vara hjälpsam, men ditt syfte med
      meddelandet kan lätt bli "begravt" i alltför långa stycken. Därför är det
      en god idé att emfasera syftet med meddelandet, exempelvis genom
      radbrytning, textformatering och liknande.

- Skriv vem du är
    + I förekommande fall signerar inte studenter sina meddelanden, vilket gör
      att lärare inte alls har någon aning om vem de kommunicerar med - trots
      en talande e-post-address. Det är alltid en klok idé att skriva ditt
      namn samt program och årskurs. Gäller frågan en eller flera kurser är det
      även bra att nämna vilka det gäller.

{{% /notice %}}

Ditt e-postkonto är en del av [Office 365 Education](https://www.uu.se/student/it-for-studenter/office/) som du som student får tillgång till under din studietid. Förutom e-post ingår även alla Office-paketets program samt 1 TB lagringsuttrymme på OneDrive.

### Studentkontots inställningar
Genom att klicka på "**Min profil**" i Studentportalen når du ditt studentkontos inställningar.
Eftersom Uppsala universitet använder dessa uppgifter för att **skicka ut information**
till dig, är det **viktigt** att de stämmer. Klicka dig in där, **kontrollera dina uppgifter** och ändra om så
behövs.


## Studievägledning

Studenter på Uppsala universitet har tillgång till vägledning gällande studier
och arbetsmöjligheter.
Exempelvis kan du boka en tid med studievägledare, för
att få rekommendationer på lämpliga kurser för den karriär du hoppas på eller
hjälp att prioritera om du kommit efter i dina studier.

Mer information kan du hitta
[här](https://www.teknat.uu.se/utbildning/student/stod-och-service/studie-karriarvagledning/).

Sidan har även ytterligare information om annat som är bra att känna till, exempelvis
gällande datortjänster, rättigheter och särskilt stöd.


## Trådlösa nätverk (Wi-Fi)

Med ditt studentkonto har du som är student i Uppsala tillgång till två trådlösa
nätverk: Eduroam och UpUnet-S.

### UpUnet-S
Det enklaste sättet att nå Uppsala universitets trådlösa nätverk är att
koppla upp sig till SSID (det trådlösa nätverks namn) `UpUnet-S`.
Efter anslutning öppnar du en webbläsare, där du loggar in med samma uppgifter
som för Studentportalen på http://netlogon.uu.se.

I de flesta fall blir du omdirigerad till denna address, men det kan vara en
bra idé att bokmärka den ändå. Observera att efter viss tid av inaktivitet kan
du behöva logga in igen.

{{% notice style="info" title="Att koppla upp sig med UpUnet-S" %}}

Om inloggningsportalen *ändå* inte dyker upp för dig kan du prova att mata in `10.10.10.10` i adressfältet i din webbläsare. 

{{% /notice %}}


### Eduroam
Eduroam är en internationell tjänst som tillhandahåller Wi-Fi till studenter.
Det [finns ofta](https://www.eduroam.org/where/) på andra universitet och bl.a. på vissa flygplatser.
För denna tjänst krävs det att du ordnar **Lösenord B**, vilket görs [här](https://konto.weblogin.uu.se/). 
Därefter loggar du in med det samt användarnamnet `abcd1234@user.uu.se`, där du ersätter `abcd1234` med din användaridentitet (namnet på ditt studentkonto).

När du väl har ställt in Eduroam kommer din dator ansluta till nätverket
helt automatiskt och planerar du att använda trådlöst internet på campus ofta är det en klar fördel!

För ytterligare säkerhet rekommenderas installation av ett certifikat (kan vara en nödvändighet för vissa enheter). Information
om hur du går tillväga med det hittar du [här](https://www.uu.se/student/it-for-studenter/tradlosa-natverk-guider/), tillsammans med en mer utförlig guide.

## Utskrift, kopiering och skanning med eduPrint

För utskrift, kopiering och skanning används systemet eduPrint. 

Utskriftssystemet tillämpar så kallad *FollowPrint*; detta innebär att utskrifterna
sänds till en central utskriftskö och att istället för att skriva
ut direkt till en vald skrivare, lagrar eduPrint utskriften tills du själv går
till en skrivare och "loggar in" med ditt [**campuskort**](https://www.uu.se/student/campuskort/). 

{{% notice style="warning" title="Anslut till rätt nätverk om du ska skriva ut!" %}}
Du måste vara ansluten till universitetets **fasta nätverk** eller
till **eduroam** för att kunna använda eduPrint. 
{{% /notice %}}


För att betala för dina utskrifter sätter du in pengar på ditt utskriftskonto, antingen genom kortbetalning eller med utskriftskuponger. Dessa finns att köpa i universitetets receptioner.

Skanning är kostnadsfritt.

Läs mer om hur du kommer igång med eduPrint [här](https://www.uu.se/student/it-for-studenter/utskrifter-kopiering/).
